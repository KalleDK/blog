+++
date = "2016-12-13T17:09:26-07:00"
title = "Fiskefrikadeller Med Laks, Stegte Grønne Asparges Og Kartofler - Og Chili"
author = "Kalle R. Møller"
description = "Første ret"
+++

![Cooked](/img/laksefrikadeller_med_asparges_kartofler_og_chili_cooked.jpg)

En forrygende kartoffel variation med grønne asparges og pift af chili. Tilberedt i ovnen er det supernemt, mens du lige steger laksedellerne på panden. Yoghurten giver sødme og fin afrunding til retten. Retten er med fiskefars og skal tilberedes på leveringsdagen. Farsen er Ikke fryseegnet.


### Ingredienser

* 300 g grov fiskefars med torskefisk og laks
* Olie til stegning
* 2-3 bagekartofler
* 250 g asparges
* 3 fed hvidløg / 1 solo
* 1/4 tsk knust chili
* Salt og peber
* 1/2 spsk olie
* 1/2 rød chili
* Saft af 1/4 citron
* 3/4 dl yoghurt 0,5% - pære/banan
* Persille

![Ingredienser](/img/laksefrikadeller_med_asparges_kartofler_og_chili_ingredients.jpg)

### Tilberedning

Retten er med fiskefars og skal tilberedes på leveringsdagen. 
Farsen er Ikke fryseegnet.

Tilberedningstid: Ca. 35 minutter

1. Tænd ovnen på 200 grader. Skræl kartoflerne og skær dem i tynde både eller tynde stave som pomfritter, læg dem i en skål. Skyl asparges og bræk enden af, der hvor den knækker naturligt.

2. Kasser enderne og halver de andre stykker. Læg asparges i skålen med kartofler. Pil hvidløgene og skær dem i skiver og læg dem i skålen. Skyl persillen og skær bladene fra. Hak stilkene groft og læg dem i skålen.

3. Krydr kartoffel blandingen med chiliflager, salt, peber og vend med olivenolie. Fordel blandingen på en bageplade med bagepapir og bag i ovnen ca. 25 minutter til kartoflerne er møre.

4. Varm en slip let pande op ved middel varme med lidt olie. Form farsen med en spiseske og sæt dellerne på panden (TIP: Dyp skeen i et glas koldt vand for hver delle så slipper farsen nemt).

5. Steg dellerne 4-5 min. på hver side. Imens skyl chilien, fjern kerner og frøvægge og skær den i tynde strimler. Hak persillebladene.

6. Tag kartoflerne ud af ovnen, hæld i en skål, pres citronsaft over og drys med chili og hakket persille. Server dem til laksedellerne sammen yoghurt dip.

Source: [RetNemt.dk](http://www.retnemt.dk/print/1875/Opskrift/Laksefrikadeller_med_asparges_kartofler_og_chili.htm)
