+++
date = "2016-12-30T17:09:26-07:00"
title = "Bali-Nudler"
author = "Kalle R. Møller"
description = "Uge 2"
+++

![Cooked](/img/bali_nudler_cooked.jpg)

Hér er en rigtig lækker og sund ret fra øen Bali i Indonesien. Retten får styrken fra sambal oelek - indonesisk chilisauce - og sødme fra ketjap manis - sød indonesisk soja sauce.

### Ingredienser

* 275 g oksekød i strimler
* 2 spsk ketjap manis (indonesisk sojasauce)
* 1 løg
* 1 rød peberfrugt
* 1 gulerod
* 1/2 broccoli
* Salt efter smag
* 2 spsk rapsolie el. lign.

Sauce:

* 2 dl oksebouillon (1/2 bouillonterning)
* 1/2-1 spsk sambal oelek
* 2 fed hvidløg / 2/3 solo
* 1 spsk ketjap manis
* 2 tsk saucejævner

Tilbehør: 

* 250 g nudler

![Ingredienser](/img/bali_nudler_ingredienser.jpg)

### Tilberedning

Tilberedningstid: ca. 35 minutter

1. Begynd med at komme nudlerne 4 min. i kogende vand med lidt salt. Spul dem med koldt vand og lad dem dræne godt af.
2. Vend kødet i 2/3 af ketjap manis.
3. Pil løget, halvér det og skær det i tynde både. Skyl og tør peberfrugten, halvér den, fjern stok og kerner og skær peberen i tern på ca. 2 cm. Skræl guleroden og skær den i tynde skiver. Skyl broccoli og del den i ret små buketter.
4. Til saucen presses hvidløg, og alle ingredienserne til saucen røres sammen. Reducer mængden af sambal oelek, hvis du ikke ønsker retten stærk.
5. Varm 1 spsk af olien i en wok eller en stor pande til den er rygende varm og lynsteg kødet ca. 3 minutter heri. Tag kødet op på en tallerken.
6. Tilsæt resten af olien i wokken og lynsteg alle grøntsagerne i ca. 3 minutter. Tilsæt kødet og den sammenrørte sauce og bring den i kog. Lad den koge til saucen jævner.
7. Vend de kogte nudler i retten og servér med det samme som vist på billedet.

Source: [RetNemt.dk](http://www.retnemt.dk/257/opskrift/bali-nudler.htm)
